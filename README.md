# Bitcoin (introduktion)

En kort beskrivning av bitcoin som tar upp några grundläggande delar och som försöker besvara vanligt förekommande frågor.
Skrivet av [@a21_carl](https://www.twitter.com/a21_carl) på twitter.

## VAD ÄR BITCOIN

Det är ett datorprogram som har installerats på datorer över hela planeten. Programmet löser ett problem: det låter dig skicka och ta emot monetärt värde.

![](https://pbs.twimg.com/media/FHPR6qXXoAE3yoe?format=jpg&name=medium)

## VAD ÄR MONETÄRT VÄRDE

Det kan vara priset du betalar för en varmkorv, lönen du får för ditt arbete, eller priset på en aktie.

Värde är subjektivt: jag är villig att betala mer för ett paraply när det regnar än när det är soligt.

![](https://pbs.twimg.com/media/FHPRK2JWYAInwlK?format=jpg&name=medium)

## VARFÖR BEHÖVS BITCOIN?

För att alla människor ska kunna spara det monetära värdet som de skapat, utan att behöva lita på någon.

## VARFÖR KAN JAG LITA PÅ BITCOIN?

För det är enkel kod som alla kan köra på sin dator. Alla datorer som kör programmet kan verifiera med 100% förtroende att alla transaktioner är giltiga.

## KAN NÅGON HACKA KODEN?

Du kan försöka göra ändringar i koden, men alla datorer som redan kör programmet kan se att din kod har ändrats så att den inte stämmer med alla andras version, vilket gör att ditt försök att ändra koden bara leder till att du blir ignorerad.

## HUR KÖR JAG PROGRAMMET

Du behöver bara en dator. Det går bra med en laptop. Programmet installeras som ett vanligt program. Du kan ha datorn igång hela tiden, eller någon gång per år om du vill skicka/ta emot något.

![](https://pbs.twimg.com/media/FHPRQy0XoA4jxMc?format=jpg&name=small)

## VAD KOSTAR DET?

Kör du programmet på din dator så kostar det ingenting.

Om du vill vara en miner som "gräver" fram bitcoin behöver du en speciell dator. För att gräva fram bitcoin krävs energi, precis som om du gräver fram guld. Denna mekanism kallas PoW (Proof of Work).

![](https://pbs.twimg.com/media/FHPR2kXXIAkAv8K?format=jpg&name=large)

## HUR HITTAR MAN NYA BITCOIN?

Alla som gräver bitcoin deltar i ett lotteri, där det bara finns en vinnare. Den som vinner får en belöning, just nu 6.25 BTC. Det här lotteriet sker hela tiden och avgörs var 10e minut.

## JUSTERING AV SVÅRIGHET

Om fler datorer gräver efter bitcoin så ökar svårighetsgraden. Det är ungefär som ett hundrameterslopp, där man ökar antalet tävlande. Men priset går inte till den som är snabbast, det lottas ut.

## VARFÖR VILL NÅGON GRÄVA?

För att de har billig* energi som kan användas för att bli belönad med BTC som har ett högre värde än driftkostnaden för datorerna som gräver.

* Billig energi blir alltså mer värdefull.

## ÄR DET INTE SLÖSERI?

Nej. Alla som gräver fyller en viktig funktion, för var 10e minut skapas ett nytt block med transaktioner av vinnaren i lotteriet. Varje nytt block staplas ovanpå en hög av gamla block, där man kan se alla transaktioner som någonsin gjorts.

## MEN DET GÅR ÅT ENERGI

Ja, men energin används till något bra. Om fler datorer gräver bitcoin kommer energiåtgången öka, men det ökar även säkerheten. Bitcoins historik av transaktioner skyddas av en vägg av energi, ungefär som ett bankvalv skyddas av väggar av betong.

Just nu är bitcoins energianvändning mindre än 1% av den totala energianvändningen på hela planeten.

## HUR KAN BITCOIN VARA VÄRT NÅGOT?

För värde är subjektivt. Inget har ett inneboende värde. Om man ser bitcoin som teknik så är det uppenbart att det har värde, på samma sätt som annan teknik har värde: datorer, diskmaskiner, bilar, växelström. Även guld och kreditkort är teknik. För en djupare förståelse av bitcoins värde som pengar så förklaras det i [denna podcast](https://github.com/a21carl/Bitcoin-Intro/#podcast).

## BARA EN BUBBLA

Den som avfärdar bitcoin som en bubbla har inte tänkt tillräckligt länge. Teknik sprider sig snabbt och explosivt. Ibland har hypen för bitcoin blivit för stor, för att priset gått upp mycket. Men hypen avtar och hittar en balans igen.

## INGEN ANVÄNDER DET

Fel. Vi i Sverige förstår kanske inte varför bitcoin är bra, men sedan mars 2020 har intresset och kunskapen om bitcoin ökat kraftigt runt hela planeten för att fler förstår problemet med inflation.

## VARFÖR ÄR INFLATION DÅLIGT?

Det går inte att bygga ett komplicerat system (världens ekonomi) med ett inbyggt läckage (inflation). Förr eller senare kommer ett sådant system sluta fungera.

Bitcoin är ett slutet system utan läckage och behöver bara fortsätta existera för att bli mer värdefullt.

![](https://pbs.twimg.com/media/FHm0VFNXMAUpdB2?format=png&name=900x900)

## HUR KAN JAG ANVÄNDA BITCOIN

Att spara är att använda.

Antingen kan man köpa riktiga bitcoin, eller ett certifikat, eller en aktie i ett bitcoinbolag.

## MEN DET RASAR JU IBLAND

Eftersom det är ny teknik så finns det tidpunkter då värdet rasar kraftigt. Räknar du medelvärdet över 200 veckor så har priset aldrig gått ner. Vollan passar inte alla, men tänker man långsiktigt (+10 år) så är det enklare att kontrollera känslorna.

## MEN ALL ANNAN CRYPTO?

Bitcoin är unikt i sättet det är skapat och hur det kom ut i världen. Det finns ingen central person som kan attackeras och det finns inga löften eller kapital från investerare. Det bara existerar och ingen kan ändra på det.

## OM INTERNET GÅR NER DÅ?

Det är ett osannolikt scenario. Bitcoin kan startas upp igen så fort det finns en dator som har ström. När andra datorer kopplar upp sig igen så syncar nätverket. Det finns även datorer i sateliter som kör bitcoin, som kan användas utan internet.

## DET KOMMER FINNAS EN BÄTTRE CRYPTO

Nej. Bitcoin har inga konkurrenter. För att någon annan coin ska överta tronen måste den klara samma saker och vara lika säkert som bitcoin och dessutom ha bättre nätverkseffekter.

## MEN RISKEN

Allt har risk. Att köpa en aktie är riskabelt för jag vet inte vad bolaget kan råka ut för.

Kan man tänka långsiktigt och lägga ordentligt med tid för att veta vad man äger så kan man kontrollera risken. Man bör inte köpa bitcoin om man inte kan hålla det i fyra år.

## ÖVRIGT

Ingen ska köpa något som de inte förstår. Bitcoin är svårt för det är nytt, men det finns många bra resurser. Här kommer några:

### Twitter

Följ dessa:
@100trillionUSD 
@saylor
@PrestonPysh
@maxkeiser
@adam3us
@saifedean
@johnkvallis
@Excellion

### Podcast

Är du nybörjare rekommenderar jag att du börjar med att lyssna på det här avsnittet.

[![Bitcoin 101](https://image.simplecastcdn.com/images/8862bce3-8814-46a6-9b72-a533960bbd50/023ba040-034c-4d43-a239-4429800da985/150x150/wim114-bitcoin101-ep-01-v001@2x.jpg)](https://whatismoneypodcast.com/episodes/bitcoin-101-with-linda-hill-wim114)

### YouTube

Bra intervju med Michael Saylor om inflation och hur bitcoin kan göra livet bättre för alla i form av digital privat egendom. Han förklarar varför man bör se bitcoin som teknik och gör jämförelser med upptäckter av annan teknik som t.ex. eld, elektricitet och energi.

[![Michael Saylor & Firas Zahabi](https://i.ytimg.com/vi/7biBCkOszvY/hq720.jpg?sqp=-oaymwEhCK4FEIIDSFryq4qpAxMIARUAAAAAGAElAADIQj0AgKJD&rs=AOn4CLAVWBpuCZRNzpSrvi3CmXcd2yNMeg)](https://www.youtube.com/watch?v=7biBCkOszvY)



